# Efektivní práce na PC: Alt+Tab (přepínání oken)
Tato finta ti pomůže se snadno přepnout mezi otevřenými okny na tvém operačním systému.
### Alt + Tab

Dostupnost:
* Windows
* Linux (Xfce4, Gnome, KDE, LXDE, ...)

Jak na to:
1. Vezmi **levou** ruku.
1. Najdi na ní **palec** a zmáčkni jím levý <kbd>Alt</kbd> a drž jej stisknutý.
1. Pak na té samé ruce najdi **ukazováček** a krátce 1x zmáčkni <kbd>Tab</kbd> (stále drž <kbd>Alt</kbd>).
1. Zobrazí se ti seznam všech otevřených oken.
1. (Ten <kbd>Tab</kbd> můžeš mačkat opakovaně.)
1. Pusť <kbd>Alt</kbd> a tím se aktivuje zvýrazněné okno

Vlastnosti:
- Okna jsou seřazena podle toho, kdy byla naposledy aktivní. Takže poslední neaktivní okno je vždy první.
- <kbd>Shift</kbd> mění směr skákání mezi okny (<kbd>Shift</kbd> + <kbd>Tab</kbd> namísto jen <kbd>Tab</kbd>).

Kdy se to hodí:
- Časté přepínání mezi dvěma okny. Typicky textový editor, kde píšeš zdrojový kód, a konzole, kde ho spouštíš.
